[{"title":"世伯蒋芳墀先生传","url":"/posts/22173.html","content":"先生讳泽汪，字芳墀，册名廷桢，清太学生，世居宁乡道林，先资政公之故人也。道光末，漕政坏吏与豪结苦民，郡县一辙，吾邑漕石输银逾七两。冬杪群号，县令不顾，必大豪至，乃议人呼曰：“漕口率分肥”。会湘潭周举人焕南揭其害于大府，漕稍核实。先资政公与刘通政典继之重，先生廉正引相佐。害除，县设局征催，先生后综局务，直声流传到今。\n先生性惇厚，诸母罗母子茕独无依，承父志敬养终其身，丧葬如礼。伯兄痢时，遗矢于箦，手掬而瀚之，亲涤圊焉。旋卒，仲兄亦逝，继综家政仅中人。赀人欺其尊人长厚，岁暮，挈妇孺，至强索，秋熟则取其禾。尝持梃独出，伏垄上，彼闻而遁。父母没，翼诸子如子，久始析产，有宿债则鬻己田宅以偿之，而营新宅于万吉村，凡此皆人所不为者也。先生少苦，家难弃学早，人或私嘲以木讷少文。同里周举人封万者，昆仲科甲，或讼之大吏，牒下县一室惊县胥匿词，不给钞，索费巨。先生佯厚，胥借观而默识之，归诵于周，无一字遗讹。周惊服，折辈行与交，且属其子，吾没后，渠可倚也。邻里为改观，大事待以取决规条劵约，皆出其手，解纷排难，蒙直言之惠者多。\n咸丰间，湘承道光己酉（1849）凶荒之敝，重以壬子（1852）粤氛、丁巳（1857）蝗害。匪乘而蜂起，民从而鸱张，先生除莠安良，捕蝻弭患。己未（1894）闻寇警，清乡练兵。同治壬戌（1862），县遇水灾，在局筹赈，且购沅江谷，拯道林饥。癸亥（1863）祈雨救旱，庚午（1870）减粜救荒。二十年来，备尝劳瘁。斯时人心尚一，与资政公和如羹焉，不啻宰夫和之，齐之以味也。\n蒋氏系出安阳侯，侯裔有讳文炳者，宋初官宁。先生倡建祠成，湘乡蒋巡抚益沣招资政，宴饮落之。仰观俯察，工巨而用廉。尝闻之资政公，古称司马光，脚踏实地。先生其庶乎，寿终八十有三。子本旸，力田；曦，太学生；昀，历任四川氶尉。孙曾玄多，不具述。瀚，少与昀共学，又与曦厚相交，乃仅于县城一见。先生今往矣，所遗先资政公嘉树犹参差，故宅中每一过焉，低徊不能去。\n清选举硕学通儒本省举人，简放河南检察应长，世愚侄李瀚昌谨撰。\n本文摘自《宁乡道林蒋氏十修族谱》\n\n\n","categories":["族谱摘录"],"tags":["族谱文化","家族历史","传承记录"]},{"title":"中元记忆","url":"/posts/48428.html","content":"时间过得好快，转眼又到了一年一度中元祭祖日。这段时间，村里烟花鞭炮声此起彼伏，空气中弥漫着一股硫磺的味道。关于中元节，网上更多的资料都是“盂兰盆会”或“目莲解救母厄的故事”。而现如今的民间，更多的则是祭奠自己已故亲人。\n中元节，俗称“七月半”。相传去世的祖先七月初被阎王释放半月，故有七月半接祖、送祖习俗。送祖时，纸钱冥财烧得很多，以便“祖先享用”。同时，在写有享用人姓名的纸封中装入钱纸，祭祀时焚烧，称“烧包”。年内过世者烧新包，过世一年以上者烧老包。在农村，无论贵贱，家家户户都会备下酒馔祭祖，以示对已故先人的怀念。中元节祭祖，又有新亡人和老亡人之分。迷信说新老亡人回来的时间并不相同，新亡人先回，老亡人后回。因此要分别祭奠。\n我祖从外地迁居道林殷家冲（今靳水村英家冲组），后又复迁遐福塘（今河东新村下湖塘组），已历上百年光阴。每年中元，子孙后代都会摆下宴席，祭奠“五服六亲”中已故亲人。\n\n小时候，最盼的节就是每年的春节、端午、中元、中秋节了，那时候并不知道每个节的含义，只知道有零食吃。每逢中元临近，家里叔、伯、侄之间都会商量好，确定好时间，哪家先接哪家后接，避免接客冲突。\n以前七月半接客，基本都是前天晚上接，第二天供奉一天，晚上就送走了。现如今，有一部分人选择在晚上接，也有一部分人选择在早上接，晚上就送走了。那些早上接的，最大好处是可以省一顿饭。如果选择在晚上接客，下午会提前打扫布置好堂屋，准备好祭祀品。等天一黑，全家人洗漱完毕后，拿着钱纸①香烛②出门，在自家前坪路口处点燃香烛（三根香、两根烛）插地上，点燃手中的钱纸，走几步将钱纸放地上，再点燃手中的钱纸，再走几步……一直引到堂屋供桌前。此时，点燃供桌上的香烛，烧纸作揖，恭迎老祖宗用膳，随着鞭炮声响起，算是把祖宗老子接回来了。小时候，流传着一个说法：祖宗老子接回来后，头上罩口木瓜瓢，人躲在门后，从门缝隙里能看见接回来的祖宗老子。虽说有些夸张，但没试过，也不敢试。\n老祖宗用膳完毕，烧三皮③纸摺一下，撤走桌上碗筷，并摆上泡好的茶和糕点，供老祖宗享用。每年七月半，我妈都会跪在祖宗老子面前执茶许愿，祈求祖宗老子保佑家里人无病无痛。等烧纸摺完后，撤走桌上茶水，让家里人喝下在祖宗老子面前许过愿的茶水，今晚算是告一段落了。\n第二天早上，家里人又开始了一天的忙碌。煮了九碗面和碟子菜摆上供桌，点燃香烛，烧纸作揖，放鞭炮，恭迎老祖宗享用早餐。中餐和晚餐饭菜比较丰盛，有鱼有肉有鸡……，往往也是家里人最忙碌的，所需材料都得提早准备好。每年家里七月半接客，除了自家人外，也会邀请一些亲朋好友前来吃新。\n家里接客用的供桌，是以前那种传统的四方大桌（由于大桌稀少，现在有用圆桌代替的），三条长板凳摆放于桌子左、右、上三方，下首不放凳。插香烛的器皿摆放于桌面下首，桌子下面放一个烧钱纸用的盆子。供桌上碗筷数量及摆放，遵循三九原则，即九个菜碗摆桌子中间，每排三个；九双筷子、九个饭碗、九个酒杯摆放于桌子三方，每方摆三个。饭后的茶杯摆放，也是三方各摆三个，中间放果盘。\n每年中元接客，奶奶给我的印象比较深刻。其他人像是敷衍了事，三作揖后就走开了，唯独奶奶在供桌前长跪不起，嘴里念叨着什么，像是在向老祖宗忏悔，像是在向老祖宗祷告，祈求老祖宗保佑儿孙没病没痛，平安幸福。现如今，奶奶永远离开了我们，供桌下也再无奶奶的身影。\n每年中元节，除了准备丰盛的饭菜款待老祖宗外，还要包很多纸钱焚化给老祖宗在冥中享用。所以，写包、装包也是一项必须完成的任务。写包，年年都是父辈照着祖上遗留下来的手抄本写，包上写有收款祖宗的名讳及寄款人的名讳。将撕好的黄裱纸钱装入写好祖宗名讳的纸包里，再用饭粒或浆糊粘好封口。等晚餐供奉完毕后，用与接客相同的方式送老祖宗出门，并将装满纸钱的纸包焚化，供老祖宗在冥中使用。为了防止老祖宗的钱财被其它孤魂野鬼抢走，化包时，还会额外烧一些散钱给那些孤魂野鬼。随着鞭炮声响起，今年七月半接客任务算是功德圆满，到此结束了。\n注①钱纸，即纸钱，一种祭祀时用来焚烧的黄裱纸。\n②香烛，一种祭祀祖先或供奉神佛时使用的香和红蜡烛。\n③皮，此处为湘方言用词。皮，为当地祭祀用的纸钱量词，等同于普通话中“纸张”的量词“张”。\n","categories":["家庭往事"],"tags":["中元祭祀","缅怀先祖","传统习俗"]},{"title":"傅氏兰庄公旧叙","url":"/posts/61601.html","content":"朝廷之史，郡邑之志，炳炳麟麟，卓乎大观。士人搜罗闳博，罔不乐藉手，以信今而传后。谱则一家言耳。其体例约，其行文直，其叙事琐细而周密，如家人妇女之面相告语也，如布帛菽粟之了无新奇也，如田地山场之确可稽查也，不参臆断，不徇私情，朴朴实实。视《史》与《志》之手笔，似乎人人可以，从事者顾每每迁延不就。于是，高曾之世系，有颠倒而失序者矣；期功之服属，有混乱而不明者矣。坟墓之契载失传，支庶之迁流莫考，以云敬宗，宗何由敬？以云收族，族何以收？一家事，莫或促之，而遂泄泄；然置之，不孝孰大于是方。今东南大定，食毛履土之众，安土重迁。凡所以润色鸿业者，罔敢自弃。而谱之以族得民者，尚不重为检校，其有所待欤？其果何所待欤？我族自说公受姓以来，三四千年，名贤之附见于史志者，指不胜屈。顾通谱未修，殊难确数。\n国初，文耀公自阴迁宁。丁明季丧乱之余，播越震荡，桑梓莫亲。至嘉庆年始建祠于道林市，定怀松公为一派祖，敬宗也；道光戊子（1828）纂辑支谱，合湘阴如松公房，收族也。尔时，建局于家塾侧。岩与书卿兄，均年方幼学，偷读书暇，见局中诸伯叔各司厥事，亦未知谱之何以修者？约略寻其绪言，则溯始之必慎也，分支之必详也，生没坟墓之宜考也，名字号行与夫科名职衔之不容混也。契据礼文，必录婚嫁承抚，必严新定派歌，示后人有所遵循，而族姓归于画一也。发谱，有字号；会谱，有戳记。敬谨之至也，手泽未湮。而谱局诸老，落落如晨星，阅世阅人，其宜增加者，又层见而叠出。前辈订以三十年一续，今已四十余年矣，尚可待乎哉。\n忆庚申（1860）、辛酉（1861）岁，族咸以此相属，岩心是之，而未敢任。丁卯（1867）秋，岩叨祖泽登贤书，族益以此相推，岩以北上，辞。明年秋分，各房因岩已南旋，益踊跃相请，岩又有陕西之役。不得已，于束装前一日，集房众属以汇集亲供，而时邮寄以催之。己巳（1869），归自长安，询及一切，则仍散而无纪也。爰承族众命，延请书卿兄于家，率子侄辈探讨无遗。其体例，则函商虹叔范兄，而书卿兄总其成也；其亲供，则分派远近房长，而怀德叔肩其事也；其集费，则各房捐助，而本立叔司其出入也。是举也，踵前人规模，其稍未及检者，敬加斟酌，以成全美。虽不敢拟《史》与《志》，而信今传后，不逞臆说，不徇人情，则一也。前届续修，云门伯总纂，道南伯总修，均有序。先子清浦公，跋数语以先志颠末。岩于先辈无能为役，然矢公矢慎之心，起先辈于九原，必有可相质者于其成也。\n颜曰：再续支谱，以见谨叙。本支犹是前人之志，他日由本支以通之合族，尚不失前人规矩云。\n同治九年（1870）岁次庚午孟秋月穀旦，嗣孙拣选知县岩派名黼正，兰庄氏敬撰。\n本文摘自《傅氏宁乡道林支谱》\n\n\n","categories":["族谱摘录"],"tags":["家族历史","传承记录","姓氏族谱"]},{"title":"傅氏栗卿公旧叙","url":"/posts/964f6a46.html","content":"世风靡定，先进渐凋，往事云遥，非简编所垂，金石所纪，每虞荒渺。以故传闻者多失，臆断者尤乖。如我族谱牒，乾隆初年，巴陵龙川公所修。湘阴文略公所辑，或分一人为两人，或以父子为兄弟，而生没葬之失考者，尤不能屈指数。皆因前此兵燹，之后谱牒失修，子孙不知，遂致祖父次序，亦颠倒错乱。今他支多以龙川谱为据，而我支则我曾祖严山公据先人遗墨，为之厘正。适与廷鹤公墓志相合，遂于道光八年（1828），从族众之请，命我祖云门公续修之，乃无差谬。\n第自同治庚午（1870），从叔书卿公、兰庄公再续。而后迄今又三十馀年，添丁既多，而绝房之没葬，又多失考。当此海内多事之秋，与吾祖同辈者已无，与吾父同辈者仅数人，与吾同辈者亦多凋谢，而方来者于祖先之事，多属茫然不及。此际再续修之，保无若文略之错误乎，族因是建议，约各造亲供，以成厥事。乃历数年，尚无成局。\n今春共以纂辑事授谔，谔亦以事关重大，不敢辞。遂于亲供之未至者，催之；已至而未明者，访之。不惮跋涉之劳、缮写之力，越数月稿始成。然观旧谱，前修之始，说公者既失之远；后修之始，廷鹤公者又失之近。爰细考其间，据廷鹤公墓志及省垣始建公祠合约，定澄公为始祖，复以世代递积，子孙益繁，接连书之，阅者难于明晰。遂于大分支处分叙之，小分支处注明之，求其开卷了然。此皆斟酌再四，理所当然。而后敢然者也，他如旧例之，宜循者必循之。其有不能固执者，亦不得不少变之，酌乎理亦准乎情质之，族众莫不许可。乃设局开雕，按房编号颁发。覩斯谱者，其于水源木本派别支分之，故当无不如烛照数计，而无纷然莫辨之虞也。后人踵而修之，不至历年太久，幸无世变，又何至有颠倒错乱之失乎？谨志数言，非敢云叙。\n光绪三十年（1904）岁在关逢执徐孟秋月穀旦，嗣孙宗谔，栗卿氏敬撰。\n本文摘自《傅氏宁乡道林支谱》\n\n\n","categories":["族谱摘录"],"tags":["族谱文化","家族历史","传承记录"]},{"title":"傅氏灵官滩唐孺人、朱孺人墓图及碑文","url":"/posts/27020.html","content":"右地在宁乡四都九区赤墈头灵官滩，文耀公配唐孺人暨天吉公配朱孺人之墓在焉。龙自石柱山跌落平田，穿田开帐，束咽过峡，脉络分明，到头平，中起突喝螃蠏形。溪水横过，下水逆上绕左，合左水入溪。四山环绕，罗城周密，洵吉壤也。墓田详载派系，注下不赘。\n\n碑文碑文\n\n出邑治迎薰门之南，逦迤而西百馀里，曰“英谢台”。折而左趋，峰回路转，开敞而平，有滩焉，曰“灵官”，因俗所祀，遂以名。滩之上，墓二，傅奉峨之大父文耀公配唐氏暨父天吉公配朱在焉。环滩墓田十二亩，供祭扫也。唐氏之葬以乾隆二年〔丁巳〕（1737），越十二年〔戊辰〕（1747）而朱祔。《周礼·墓大夫》：“令国民族葬，例得祔于姑也。”\n于戏！五十年来，凡豪右巨家，其过而为墟者有之，其迁徙而忘首丘者有之。至于宰木萧萧，悲风凛烈，残碑断碣之旁，荒榛废莽止供，芸夫牧竖，狐狸鼯之游。十亩蒿莱，一盂麦饭，过而吊者，即欲问为谁氏之？原而不可得奚复。有子拜于前，孙拜于后，奠春野之蔬、秋田之麦，相与指某丘某陇，为先人栖魄之乡也哉。今奉峨自大父以来，聚族于斯，相守勿失。岁时上冢，子姓兄弟，于于而来。以故封植，依然樵采无恙。\n嘻！可不谓盛与。而奉峨尤以生齿既繁，人文鹊起，其学胶庠、登贤书、升仕籍者，或皆以故，不得时时作西陵墓田之望。间有倾圮，少长环集，谋牒诸本宗而散处者，卒难集事。志未遂，毅然重修之。鸠工庇材，刈荆整垣，环滩扣以石，费金百，无虞坍塌、无虑崩骞。呜呼！是其可嘉也已。\n唐氏生子三：之达、迪、远。迪，奉峨父也。朱氏生子八：祚珙、业、谟、琬、理、潢、胡、章。章，即奉峨也。其与重修者，羽贤、翰贤、楚贤、严贤、省贤用斋端法。淇、定、仁，范于例，得附书，故书之。或曰：“易墓，非古也。”古不修墓，君子曰：“孔子之合葬于防也。封之，崇四尺。”奉峨之重修也。\n宜乾隆五十有九年岁在甲寅（1794）季冬月上浣吉日，玉潭胡泽汇记。\n本文摘自《傅氏宁乡道林支谱》\n\n","categories":["族谱摘录"],"tags":["家族历史","传承记录","姓氏族谱"]},{"title":"傅氏警箴先生墓志铭","url":"/posts/24685.html","content":"君姓傅氏，讳克钦，派名调仁，字警箴。先世由赣占籍宁乡，祖体正，妣黄，兄弟六人，君其长也。君性好学，外朴内慧，闻读书声，辄趋听之。虽困于贫，痛自奋励，尤酷嗜诗，缒幽凿险。出手成名，居然郊岛，壮岁友教，成就甚多。幕游四方，清廉不苟，赞助慈善，孝友雍雍。医术兼精，允宜上寿，邦家殄瘁，贞士促亡。竟于中华民国十五年（1926）古丙寅十月十六日染虎列拉，暴卒于长沙学舍，学生哀泣，如丧所生。距生于辛巳（1881）二月二日，仅四十有五。\n元配欧阳，继娶易氏、名铭清。抚季弟次子厚元为后，才三岁耳。厝本邑四都十区可朝塘山居元配左巽向兼巳。铭曰：“哲学，渊玄之玄。君痛研，突无前。不假年，只自怜。天者颠，何问焉？”\n同里易孔昭撰\n本文摘自《傅氏宁乡道林支谱》\n\n\n","categories":["族谱摘录"],"tags":["家族历史","传承记录","姓氏族谱"]},{"title":"傅氏谔侯公旧叙","url":"/posts/22704.html","content":"噫嘻！余族之无后者何多也？无后而坟墓有不可知者矣。累累荒冢，畴是清明祭扫之人；莽莽平原，莫辨当日归藏之地。盖既无碑碣可寻，更乏丘山可指，无后之坟墓，岂不诚可哀哉？先兄理堂念之，兼之天下多故，急欲续修家乘。尝于支祠祭祀后，与族商议，约各造亲供集事。虽族栗卿、荃邻诸叔与肖廉诸弟均有同志，栗叔尤有更定始祖之意，兄亦韪之。而各房之送亲供者，除白沙洲、湘阴两房外，历数年无至者。\n辛丑（1901）冬，先兄病，犹常以谱事未成为憾。明年春，兄没。栗叔挽词有云：“族事亦云多，惟君素肯仔肩，即今家乘待修，曾于鄙见，深相信盖纪实也。今兄没又三年矣，世事日非，而谱牒之不成如故。倘更听其迁延不将，终成画饼乎。”爰商之族中长辈，亦欣然首肯，遂遣小子、桐封与从弟警箴为之行修。于是各房之亲供，始稍稍来矣。第桐警两人，以馆羁身。而亲供犹有不至者，有至而不明者，栗叔复自行查访，历数月而规模立焉。然无后之坟墓终多不知也，于是复命小子随明卿叔访求之，又有所得。而全无稽考者固无如何也，设使蚤修数年，老成之存者犹多数人，则坟墓之失考，尚不至若是其多也。\n噫嘻！悲哉。鋆也多病，不能于谱局襄事，惟窃幸仗先人之灵，成先兄之志。举凡人才之蔚起，后嗣之奋兴，俱于谱得大观焉，是又足转悲为喜者尔。谱既成，因略述数言，以志其颠末如此。\n大清光绪三十年（1904）甲辰岁孟冬月中浣之吉日，嗣孙调鋆，谔侯氏敬撰。\n本文摘自《傅氏宁乡道林支谱》\n\n\n","categories":["族谱摘录"],"tags":["族谱文化","家族历史","传承记录"]},{"title":"古镇往事","url":"/posts/25257.html","content":"道林古镇旧时风光已不在，想当年，周永泰、云生德、罗氏灯行等旧时商行遍布全街。从进街左边起，全是家中实业（工商企业），有布店、百货、日杂及药房，前铺面、后制作间的那种。小时家中厚实，祖母经营家业，三寸金莲把家打理得井然有序。幼时，长辈常教我背《三字经》《百家姓》《汤头歌》等。\n道林境内有条靳江河，孩提时，常由长辈带着坐船送谷去省城。船经烧汤河、碑头市、芝字港、九江庙入湘江，抵达长沙通泰街。卸完物资后，又在省城长沙采购百货日杂品带回道林，一般来去需要三天时间。经营靳江河河道运输的船工们，就住在麒麟山附近一带，有30条船。1957年，因河道干涸，这些船工们就合并到宁乡航运局去了，另有一部分船工分配到长沙船舶厂去了。70年代，我还在该船舶厂遇到过几位道林的船工。他们的后辈，可能还在道林这边居住，以黄姓为主。\n本文摘自《微信视频号视频〈眼镜嗲嗲（孝歌）〉的评论，并对原评论做了修改调整。》","categories":["道林文赋"],"tags":["乡镇名片","地域文化","人文历史"]},{"title":"傅氏道林祠堂记","url":"/posts/13048.html","content":"余族散处长、浏、潭、阴，支派繁衍至文耀公，始自阴分支，迁居于宁，已历五派。乾隆间，曾合四邑置屋于省垣之东长街，议建公祠不果。余每欲卒成之，而未逮也。\n甲子春（1804），东成侄以渠先君遗命，欲立支祠。请因林市刘姓屋召售，急图之可以集事。余心韪其言，但以公祠未成，未敢遽议及此。继而堂弟广渊，又请先建支祠以祀支祖，然后从事公祠以祀初祖，由近及远，料亦祖宗所心许者。余犹虑，费之无所稽也。适余清明至阴，扫怀松公墓毕，候季衡叔父，禀商此事计。藿薮冲文耀公墓木已被虫伤，可变卖以供祠费，更谋于族之殷实者，不难立办。叔鼓掌称善。余归，集各房合议，无不乐从捐助，未越月，约得千金。遂购刘屋，价四百七十金，酬中投税及一切耗费外，约余数百金。爰命匠氏尅期蒇事，更其门楼，壮观瞻也；崇其寝室，妥先灵也。狭獈宽敞之，序伦次也；樸陋者华饰之，昭诚敬也。垣墉圮者，饬而固之；材木腐者，易而坚之。重复之、黝之、垩之、甃之，钟鼓祭器之属，庖湢寝处之所，无不粗备焉。\n自甲子（1804）季秋经始，至乙丑（1805）仲春落成，计费千四百余金，是役也。倡议募捐，则东成为之；始经营规画，董功课成，广渊独任其事。鸠工庇材，于一与有劳焉。余董斯役，仅司出入之数，踰数月而坐享成功。初不图易，易若斯是。岁十月，族朝英亦毅然倡修，将四邑公祠告竣。族有归功于余之引导者，皆然族众同心，藉先人之灵，以有此也。余敢尸厥功乎！祠既成，谨志其颠末，以谂来者。其支用及捐项数目并刊于左，其祭田则豁庵、天吉、遥万三房原存，有赤墈头墓田十二亩捐入祠中，永供祭祀。其文先公之裔捐银五两，奉主入祠，该房未有祭田，每年自备祭费与祭，是可嘉也，例得祔祭。\n嘉庆十年（1805）乙丑仲春穀旦，嗣孙岩贤谨志。\n\n\n计开祠宇捐项\n冠世公房，一百三十两，端笏扁一方；笃修公房，十七两；万宪公房，二十两；容万公房，十八两；公燮公房，二十两；河玉公房，六十五两，鼓一面；玉润公房，一百九十五两，钟一口；奉峨公房，三十五两，磬一口、香炉一座。以上八房，又公捐银一百两，式法十两。麓天公房，四两；季衡公房，四十两；文先公房，五两，刘家巷坟山判银二百六十两。以上共计银九百一十九两，置屋建祠，共用银一千四百一十二两零。\n嘉庆十一年（1806）丙寅仲春月穀旦立。\n\n道林支祠条规一、建祠宇，族众贫富不齐、捐金多寡不一，自建之后，止停异姓一人看守、奉侍香烛。本姓子孙，无论贫寒，族众捐金无几，即殷实房分，亦不得藉前人捐金颇多，觊觎公屋住居。\n二、建祠之后，即拨赤墈头三大房公共墓田十二亩充入祠中。每年租谷，交值年经管收贮办祭。外房愿与祭者，每年自带祭费银一钱五分。\n三、值年经管，祭期先两日来祠，备猪一羊一及一切祭品祭器，毋得临期有缺。\n四、值年经管，预定族中贤明子弟司礼、执事，先期传谕。有事故者另扦，毋得临期不到。\n五、与祭嗣孙，先日黄昏，各带铺盖衣帽来宿祠中，厥明行事。务须衣冠整齐，以肃观瞻、以昭诚敬。倘科头跣足者，不许与祭。\n六、族中贤明子弟，年虽幼稚，颇谙仪节者，准来祠观礼。若不谙仪节者，不必襁负来祠，限定十岁以上，方准与祭。\n七、祠宇为妥先灵之所，宜勤修饰，以肃观瞻、以昭诚敬。本家子弟延明师、集亲友、在祠肄业，原属美举，但不许损坏屋宇。违者除赔修外，议罚学堪，掌教带领子弟、外集生徒者同。\n八、童蒙及艺武，尤易污秽墙壁，均不准在祠中学习。\n九、在祠肄业及远方家族归梓里谒祖扫墓，住宿祠中者，一切器皿准开单，于经管处借用。临行交还，损坏照赔，毋得擅用，致多遗失。\n十、祠中一切器皿，原有清单，值年经管于祭毕后逐一洗涤，清交下年经管，毋得损坏遗失。\n十一、与祭子弟，须至虔至恪。祭期前一日，各带铺盖住宿祠中，厥明行事，毋得借宿街巿，甚至博弈终宵。临祭不到，违者以不孝谕。\n十二、族中有因银钱产业口角等故，须凭家族理论者准另期入祠理论，毋得临祭忿争。\n十三、族中有服阕，应奉主入祠者，俱以祭期前一日为定例，先期送祭费洋两元正，知会经管。\n十四、每年祭祠办事，有值年者料理，不值年者毋得干预。\n十五、祠乃祖灵所依，除收祭器什物等项，其余外间物件不许入祠。并不得借作公馆，及留宿衙门、书役、过客、优人等致滋扰累。\n十六、族中有服阕，力不能入主者，宽限一年准下次入。若力颇可，应入不入者，除不许与祭外，以不孝谕。\n十七、我祠旧祭秋分，后改重阳。今议每年于三月三日为春荐之期，即为扫墓之会，礼从节省。至重阳，则仍照旧典遵行。\n十八、春荐后，挂扫祖山坟墓及绝房他处坟墓，祠备工食，其知者不得有不到之处。湘阴祖墓三年一挂，不得延搁过久，费照旧例。坟墓圮者，尤须修整。\n十九、先人坟墓，有子孙者，子孙宜挂绝坟；有亲房者，亲房宜挂。不得置之不顾，致不知坟墓之所在。\n二十、经管及总管，议定三年一斢，即办事公正，亦必另择妥人。再三年后，或仍择从前之人不定，若办事不妥，或不待三年即斢。\n二十一、经管、总管既择下手，即当凭族逐一交清。倘盘踞不交，公同追缴。\n二十二、经管、总管遗交下手，须核存款。如有侵蚀，照赔。\n二十三、每年一切用费，祭祀后即凭族核算登总簿，不得延搁。\n二十四、总管一人，经理契据字约、租谷银钱出入等项；经管一人，经理田土、山场、坟墓，并租谷银钱，祠中器物等件。凡百举动，两人亦须会商妥当，不得擅自主张。\n二十五、器物公立钤记，簿逐一开载，每年祭祀，照数清查。凡损坏及新置者，随凭族人按籍注明，以昭慎重。祭祀后清检封锁，不得出借。倘徇情借去，致有损失，立向赔补。\n二十六、各处租谷，重阳出卖，谷价现兑不赊。倘重阳无人承卖，立即车量入仓封锁，着佃家照管。日后发卖，公同商酌。\n二十七、银钱、租谷，族人不得移借，或退佃、或出借、或别用，比即凭族酌定施行。\n二十八、修整祠堂庄屋、塘坝等类，倘工程浩大，须凭族验实，估计用费多寡，并亲自监修，后再凭族验看。\n二十九、公山树木，族人不得私砍。即经管砍伐，亦必为公事方可。或茂盛、或虫伤，判卖估价，须凭族人。\n三十、每年中元，备牲仪、楮钱于祠中致祭焚化。惟总管、经管及值年必到，不得多人。\n三十一、祭祀值年五人，其职事当先派定，乃有专责，不得推故不到。倘真有故，须请人代替。\n三十二、总管、经管，每年各给心力钱两串文；户首，给轿费钱一串文；值年，每人给钱二百文。\n三十三、与祭子弟，不准向账房挪扯钱文，违者面斥。\n三十四、与祭子弟，正席毕即归。若有公事，须商方可暂候，否则不准在祠留连。\n三十五、公田公屋，族人不得佃耕赁住，违者责归。总管、经管，公同勒退。\n三十六、祠内宗堂及正房四间并后院厨房，存留办祭。平日封锁，佃人照管，不得擅开，违者立退。\n三十七、有不肖子孙在佃家捏情哄掣，以及挑弄扛唆，重责不贷。\n三十八、凡公事，在户首、总管、经管家饭食，每餐议钱四十文，载明某人某事，不得混冒。凡为公事，轿马路费酌议。\n三十九、族中子弟童试，每名给考费钱一串文；乡试，每名给考费两串文。限重阳持浮签题纸，至祠领取，惟生员岁科两试不给。\n四十、族人入主旧规议，备祭费钱五百文。今听人自入，不取分文。\n四十一、族中子弟，有不孝不弟、为非作歹，种种不法等事，由房长禀明户首，传入祠中杖责，书立遵训字。不悛者，禀官惩办。\n林市支祠契\n立契绝卖屋宇基地、门片窗格、楼板鼓皮、围园鱼塘、果木树木、墙围等项人刘其章，今因遗业就业，夫妻、父子商议愿将自置本邑四都十区道林市住屋及左右铺屋共四进（前抵官街，后抵墙围外古路为界；左抵阳祠，右抵姜祠为界），屋后左边墙围内生鱼水塘一口、菜园一只（其菜园抵界，自姜祠后围墙起边古大路，直至保家楼姜姓田边，下抵张姓古楼边，古楼旋转抵阳姓屋角周围，以老墙为界）。以上屋宇基地、水塘菜园，四至抵界内俱系独管，凡属接受及自造屋宇，概行扫售。尽问亲房人等，俱称不便，只得再三浼请中人许玉美、黄树滋、袁正泰等说合傅严山向前承接为业。\n当日凭中得受时值九五色银四百七十两正，系刘亲手领讫，未少分厘，并押字包头，扦典出屋，一概在内。此外不得另生枝节，自卖之后，任傅永远执契管业，或住或赁、或守或售，听其自便。刘人永无续赎异言，此系甘心绝卖，并无存留隐匿。倘有存留，日后查出，仍归傅管。如有互混不清及重行典当，系出笔人理落，不与受业人相干。今欲有凭立此绝卖契一纸与傅严山收执为据，计批此业已转售文耀公各嗣孙作公祠，毫未存留，契发公收，严山笔。\n嘉庆九年（1804）三月初八日，刘其章笔；同男惟吾锡九，凭中黄树滋、许玉美、袁正泰。\n\n林市支祠纪案，附息禀\n余族道林支祠前面之垛，旧系鱼尾藻，与左邻欧阳祠同。光绪十一年（1885）冬，我祠修整，将前垛改为汉文藻，以致欧阳争论，将抵伊祠之垛戳毁。当鸣团理论，团保不力，并无解释，垛不便修。至丙戌（1886）三月，不得已以藉寄强占事，并讳垛、占垛事屡禀署事。邑尊景天相案落工房，经承黄晴溪已将赴讯，经都杨毓麟等奉邑尊命从场和解。阅欧阳祠契，系乾隆四十五年（1780）曾、姜氏偕男某出笔割卖与阳。契载前抵官街，后抵塘边，左抵自墙右边，前后两垛独管。是凭伊契文，右边只有前后两进两垛，前进明垛，后进暗垛，而无四垛，若占余祠之垛，则四垛矣。\n余祠之屋，亦系曾姓于乾隆末年（1796）出售，历数姓，以至余族契载左抵阳祠，右抵姜祠，四至抵界独管。其契当是照老书新，曾姓割售与阳之时，余祠之屋尚是曾姓自住，岂有先将自己正屋垛壁卖与别人，而自己正屋虚悬无着之理？今姜祠现系木柱件，我祠另架，并不于我祠寄缝。我祠四进，左右垛壁均系一线砌成，配匀四印，字向癸丁，正线出向，而欧阳祠字向丑未，偏线出向。垛若属伊祠，则向不合伊祠之向，而合我祠之向。且欧阳若占此垛，不特与伊祠字向契据大不相孚，其高矮偏正长，短亦与伊祠不合，伊即寄搭于我祠垛，岂得遂占此垛为伊祠垛乎？据此，则兴讼我祠，未必不能取胜，但须官勘一切。费用不资，因依都团杨毓麟等颟顸了局；息讼息稿，因阳姓不肯明说垛归傅管。止得浑含说之，其稿另录附后。如此了局存案，亦未吃亏。后有能者伴此息，照我所剥道理，此垛不愁不归我祠。日后修整汉文样式，不必再改，因散事人着阳人，已将伊祠之垛均改作汉文，故也。倘阳人再行多事，必须兴讼，务宜伴前案说来。谨将细故缕悉，登载书此，以待后之贤能。\n丙戌（1886）七月上浣之七日，七十一岁老人书卿氏笔记。\n\n杨毓麟、李搢卿等禀\n为禀恳息销事欧阳祠与傅祠争垛一案，傅俊三等以藉寄强占事禀，欧阳源茂等以背占反诬事诉，均准在卷。某等仰体大公祖息讼德意，从场解释。査阅二比契据兼察形劳，其垛自有攸归，且两祠建成多历年所着，令各自照契管理，惟日后修整不得另斢模式。二比均已允协，甘愿出结休息，理合禀恳赏赐销案。万代公侯，须至禀者。\n和息后，阳祠未将垛改汉文。我祠复将抵阳祠之垛修整，阳人又戳毁我祠，复控阳、复诉堂。诉阳人被责，因都总杨毓麟未到，卒未结案。后我祠复修垛，阳亦未再毁。\n本文摘自《傅氏宁乡道林支谱》","categories":["族谱摘录"],"tags":["家族历史","传承记录","姓氏族谱"]},{"title":"周氏大江公传及墓志铭","url":"/posts/58529.html","content":"将欲传孝友于一家，启诗书于后辈，则必为之曲陈世德，载述家风。故欧阳修之表泷冈，盛称其父廉母节；范仲淹之置义产，追论乎祖德宗功。志其人、述其行、表其实，庶可以迪前光，而昭孝敬。\n\n我父讳运清，字大江，行六，正章公次子，在田公之胞弟也。忆我父，姊妹有三，兄弟则二。虽诸姑继逝，先后频伤，而手足克全，友恭无恙。独惜当初，禀体素薄，早染沉疴。幸而善于调养，克自保全，谢纷华而形神不瘁，慎滋味而口体无伤。外事则一概屏除，居家则惟持俭约。庭除洒扫，常遵内外整洁之规；昼夜殷勤，时凛亲自捡点之训。而其待人，则忠厚醇谨、正直和平。其待子侄辈，宽猛兼济，初无二心，真恂恂有古君子风。而且，奉高堂则承欢罔懈，处同气则式好无尤。迨先祖暨祖妣，相继弃养，而父与伯父，尽哀尽礼，纤细靡有遗憾。方是时，伯父撑持家政，而我父亦协赞襄。营堂构、置田产、筹会计，凡子女婚嫁，亲朋交际，莫不尽厥心焉。自是生齿日繁，子孙益众。乃于道光壬午年（1822）徙居凌家湾，遂将产业作两股关分，而父与伯父，犹如未分时也。第不无抱憾者，中年命途少顺，未免嗣息伤怀。念天命之长男，早抱西河之痛；悼少亡之季子，仅遗背父之孙。锜亦德薄，早岁得男，生而不育，我父深以为忧，遂尔重行纳妾。今幸嗣似续之有缘，子生子，而孙又生孙，方冀牵衣绕膝，点额不遑。无何不数年，而痛我父已不及复见矣。\n先父享年七十有三，葬白马塘月形山之阳，竖碑瘗志。先妣李氏，世陇西望族，恭孝仁慈，乡党咸推淑善。虽风羸抱恙，而医药无劳。自于归以后，其持身俭约，衣裳饮食，弗事繁华。非痴聋之强作，自烦虑之胥捐，常沐浴之维勤，觉纤尘之不染。是诚贤良内助，淑慎无惭者矣。先妣以疾终于道光甲午（1824），享寿八十有一，与先父合冢居右。\n兹当续修族谱，不忍我父行实湮没，爰涕泣追述，以传后代子孙云尔。\n男远锜谨述\n\n\n大江公墓志铭\n\n公讳运清，字大江，行六，善邑职员。湘南公，名远锜之尊翁也。翁葬宁邑白马塘月形山之阳，德配李老孺人祔于右。先是湘南公，因老祖楚宇公历葬此山之颠，不恤重资价买杨书舟山以培祖冢，上下左右，丈禁俱载。接受杨书舟契内是湘南公发于一片孝心，非为谋吉起见也。及湘南公父没，群谓湘南公尔为老祖多费金钱。“兹山尽可进葬，尔父佳城，何必另图？”湘南公许诺。爰卜易，得益象云：“自上下下，其道大光”。后果自上而下三开茔，而始得的穴土若硃砂，坚同金石。山环水绕，气聚神凝，真乔松胜境也。\n丁酉岁，予授学卯田。公之孙文藻从予游，因以时至其家，得一观其兆域，再三称快焉。越庚子岁，承湘南公延予厕西席。课读之暇，询及家世，得备悉翁之立志敦品、睦族和邻。而于翁佳城所在，常不惮，屡至焉。夫人杰由于地灵，积善必有馀庆。今翁长嗣君湘南公，名列职员，栽培心地，凡远迩事件，无不为之排难解纷。其诸子弟，亦英俊秀杰，可称国器。次君光照公，虽早逝，妇王氏节孝，详在省志，名列总坊。而遗腹子文郁，老成忠厚。孙子成行，姿格俱非寻常可比。一门之内，王槐窦桂，卓荦不羁。予固知其克承先绪，而发越之甚迩也。况以翁之德，植福于前，而山川有灵，复为钟奇毓秀，于后其光大，又当何如哉？\n兹当公续谱告成，湘南公丐余为之铭。余重其意，不揣谫劣以应之。爰为之铭曰：“山如月形，宛若覆钟。老坟在上，翁葬其胸。淑配李氏，祔右相从。牛眠吉地，马鬣高封。人文蔚起，耀祖光宗。”\n道光二十年（1840）岁次庚子仲冬穀旦，愚晚生长邑廪膳生杨德溥，心海氏拜撰。\n本文摘自《善邑涧山周氏五修族谱》","categories":["族谱摘录"],"tags":["乡镇名片","地域文化","人文历史"]},{"title":"周氏星源公夫妇合传","url":"/posts/2556.html","content":"父讳明浚，号星源，册名锡光，旋改归派。讳先王父春元公夫妇，生我父兄弟三，父居次。幼聪颖，过目成诵，师大奇之。年十六失怙，秉承先王父遗训，孝弟而外，则以学文。忆太高祖正章公，生在田、大江两公。大江公裔鉴吾、云䎗、瑶圃，三公相继游泮。父系在田公裔，宁能无感于怀，故奋志鸡窗，几忘寝馈，幸清咸丰癸丑（1853）岁入县庠，稍许吐气。然采芹之愿虽遂，而攀桂之望尤殷。同治癸酉（1873），堂叔晓渔公中乡试，父欣然喜曰：“我族天荒既破，吾人可接踵而起。”乃光绪乙亥（1875）恩科暨己卯（1879）、壬午（1882）科，屡荐不售，盖亦得之不得曰有命。但父日试万言，倚马可待。有慕其名，而倩作捉刀者，父以家贫亲老，愿获酬资，佐供菽水，慨然允之。\n同治乙丑（1865）、丙寅（1866）年，枪替浏邑谢家春、潭邑盛作霖院试，均获选。由是文名鹊起，遐迩钦崇，士大夫家争延为师，桃李盈门。宦达者实繁有徒，夫岂无所自而然耶？自弱冠至古稀，有四砚田未逢恶岁，一生心血，为此消磨。仅光绪乙酉（1885）岁，经戚杨公怀荪邀，赴江苏六合县襄办厘局。时王母彭年逾大耋，喜惧交乘。冀年返里侍奉，以慰倚闾之望；平时内尽诚外，竭力孝敬之心。有难以笔罄者，而其友爱兄弟，教训子侄，待人接物，悉本至诚，迄今犹脍炙人口。寿七十有八，无疾而终。母氏唐，温惠淑慎，里䣊称贤。常以未及侍奉先王父为恨，幸王母健在，堪展孝思。伯叔母早世，而我父又逐岁出外笔耕，问寝视膳、昏定晨省，概系母一人任之，使吾父无内顾忧。王母九十三岁，弥留之际，犹执母手，不忍诀别。若非吾母之贤孝，曷克臻此？厥后吾母寿登七十有一而没。男仰荷父母生鞠恩，勤传授《经史》，愧未克显，扬刻下行。年七十，又值五修家乘，追念庭闱言行，奚忍湮没不彰，谨略述梗概，付印谱牒，使后世子孙，数典不忘云尔。\n男启汉敬述\n本文摘自《善邑涧山周氏五修族谱》\n\n\n","categories":["族谱摘录"],"tags":["家族历史","传承记录","姓氏族谱"]},{"title":"周氏正章公支系行实传","url":"/posts/19563.html","content":"公讳洪科，字正章，灿文公三子，林宪公孙，君伯公曾孙。君伯公承祖遗，自明永乐下屯涧山，分支历居枫林仓场湾，迄今业未出户。君伯公生卫生、林宪、翔汉。卫生中绝，翔汉外徙，林宪分居仓场湾，田一百零二亩。林宪生灿文、在川。在川分居仓场湾西头，灿文分仓场湾东头，各得田五十一亩。后在川业出房，灿文业留遗三子，大猷、致中、正章，各得田十七亩，十七亩中各已典去五亩，只得田十二亩，其起家亦微矣哉。\n夙闻正章祖，少失怙恃，惟兄嫂是依。稍长分居，得祖母王内外撑持，克赎典田，并陆续接完两兄业及外置田，约千余亩。年已七十，足不履公庭，名未经官长，乡里举报耆民，得邀登仕郎荣身。其他和邻睦族、矜孤恤寡，诸善行难以枚举。寿七十四终。正章公生长子在田，绩学未售，补入太学，年八十四终；生次子大江，体质清羸，废学理家，年七十三终。两公不惟能扩充祖业，兼能悉返汶阳，故物于嘉庆年间，接回在川祖出售业。而仓场湾祖基成圆，并祖遗父置及兄弟外接田共一千五百余亩，其创立亦伟矣哉。时有豪强，侵占祖山，而卧榻不容鼾睡，其同心御侮类如此，且两公兄弟克诸临老，不忍分析。其事八十有余老母，常怀戏彩之心。一门之间，怡怡融融，实乡党所共闻焉。\n在田公娶王氏，生远明、远程、远绍、远图，女二。明生文瑞、文选。程生文奇、文星、文成。绍生文谟、文澜。图生文熙、文烈、文煦、文勳。绍忝，入国学。大江公娶李氏，生远锜、远裕。裕早卒，生遗腹子文郁；裕妻王氏，另列节章，旌表节孝。锜生文藻、文蔚、文芳。锜亦例授从九，其余后辈，难更僕数。目今两房并峙，在田子孙分居仓场湾、竹山湾，大江子孙分居凌家湾、新屋。幸能保全祖业，且亦间有创置，至子孙繁衍，将近百丁。俱恂谨无市井气，非正章公盛德。其能承先启后，越五百余年，而子孙不失祖基若斯乎。\n兹当续修谱牒，绍承族命列主修，聊表本支行实，附诸篇端。俾后世子孙，知祖宗历代辛勤，无忘木本水源之思云。\n嗣孙远绍谨识。\n本文摘自《善邑涧山周氏五修族谱》\n\n\n","categories":["族谱摘录"],"tags":["家族历史","传承记录","姓氏族谱"]},{"title":"周氏湘南公德配李孺人暨刘孺人合传","url":"/posts/46377.html","content":"人必气量渊深，德行超卓。当其生，造福乡闾，为群伦所仰赖；及其没，追维懿行，恒令人称道弗衰。若湘南公，洵足当此。公体貌魁梧，性情纯厚，温恭孝友，笃实慈仁，早岁奋志芸窗，学养深邃。因遭家不造，伯兄逝，而弟亦早亡，弟妇孀居，仅遗一子。\n公德配，生而不育，两尊人常抱恙在躬，公遂弃诗书。事高堂，则朝夕承欢，俾得颐养天和，咸登上寿；持家政，则勤俭自矢，更克恢宏先绪，广置田园。保贞节以完全，抚孤雏而成立。凡此皆公之纯孝性成、恩义兼尽者也，且也器量宏深、姿度广大。虽横逆频加，当境坦然，自处过后，淡焉若忘，并不存丝毫芥蒂。实能容人所难容，忍人所难忍，浩浩焉汪汪焉，奥乎不可测已。生平慷慨好义，凡境内有利益人事，无不踊跃倡先捐赀成美。经理祠事，转歉为丰，能使祖宗血食长绵，享祀日盛，皆公筹划。力至解纷，排难尤公所长，凡远迩事，必资公剖。公善饮，谈论风生，诙谐戏谑，一座为之解颐。遇桀骜辈，不惮苦口开导，甚至屈膝陈词，人咸帖然心服。故事无论巨细，公至，无不涣然冰释。寿登七秩，犹精神矍铄，乐此不疲。所以，德望弥隆，声称藉甚。虽没，世犹思慕不忘，非公之盛德感人，乌能若是？公中年得嗣，课读维严，每举先辈格言，谆谆训诲。故嗣君等克自树立，品学俱纯，兼之培植功深，食报甚速。亲见登黉宫、食廪饩、贡成均，已信天之报施不爽也。况复鹊起才多，冢孙又厕胶庠，行见方兴未艾。世代昌隆，则公之德泽，不更绵延于无既耶。\n其德配李孺人及侧配刘孺人，均勤谨和顺，克尽妇道，且助公力行善事，无诟谇声。公延师训子，佐盘餐供师馔，皆两孺人主持。入其室，蔼蔼雍和，一庭聚顺，想见公德化之隆。侄与嗣君等交最深，故得悉公与两孺人行实，并乐为之传。\n钦加道衔，赏戴花翎，即补府正堂，世愚侄成定康，涤泉氏顿首拜撰。\n本文摘自《善邑涧山周氏五修族谱》\n\n\n","categories":["族谱摘录"],"tags":["家族历史","传承记录","姓氏族谱"]},{"title":"周氏湘南公暨德配李孺人、继配刘孺人墓志铭","url":"/posts/17214.html","content":"公讳远锜，字之珍，号湘南，例授登仕郎，敕赠修职郎。祖正章公，考大江公，妣李氏，籍系善邑涧山，世居宁邑枫林。其先代皆忠厚勤俭，至公克自树立，大有所为。\n\n公胸怀洒落，识见高超，凡有关根本、有益地方事，无不毅然为之，且不惜赀财，慷慨独肩其任。生平喜豪饮，心直口快，乡邻有官非口舌，处置公道，曲尽人情，人亦服公之直。故远近闻公名，凡大小事，莫不请公冰释。公没之日，咸同声叹惜，共称其贤。于戏！公之为人若此，不诚超出庸流万万哉。嗣君三，俱补博士弟子员，出陈杏江宗师门下。其诸孙均森森挺秀，预卜昌隆。则公之食报，又何有穷期耶？公于道光二十七年〔丁未〕（1847）四月初四日戌时无疾而终，安葬于宁邑兜子岭下山嘴小乳上子午兼癸丁。谨书志石，更为之铭。铭曰：“度量汪洋，性天真实。待人以诚，处事以直。言出信从，雪消冰释。天不慗遗，典型忽失。吉获牛眠，封崇四尺。庇荫后人，俾昌俾炽。”\n攸邑抜贡，世愚侄陈葆铭顿首拜撰。\n\n\n德配李太孺人墓志铭\n\n道光二十八年（1848）十月三十，善邑例授登仕郎周公湘南亲翁之德配，贡生讳文藻、文蔚、增生讳文芳之嫡妣，以疾终于内寝。越明年，始卜宅兆，将归窀穸，其嗣君以书来丐余铭其墓。余与孺人家，重联姻好，而孺人长嗣，余之妹丈焉。因得悉其家世，常耳其孺人之贤。兹承所请，乌能不亟为之铭，以垂于不朽。\n孺人姓李氏，潭邑处士简文公长女。始归周，舅姑多病，即屏服饰、操内政，凡事必禀命而行。婉婉恂恂，敬谨循职，不烦导引，靡不曲体湘南公意，以博堂上欢，使二人得自保全，皆永天年者，皆孺人内助力也。孺人事湘南公甚谨，每食必为湘南公设体。湘南公间豪饮，孺人则宜以淡，凡宾朋宴乐，杯酒盘食，皆亲自调办。湘南公晚年，尤好排解，事当拮据。每邀至其家区处，孺人具酒馔、陈茶汤，恒乐于効力，以成其美。且湘南公教子心勤，每岁延师课读，不惜赀财。孺人晨昏佐馔，午夜和丸，凡此者，又无不当。湘南公意然后知，嗣君能自树立，咸得蜚声庠序者，其来有自。且待妯娌子侄，和而有礼，宽而有法，一家大小，咸敬惮之。居恒常勤俭自持，以为妇女倡，凡吉凶事，率以身先。余常登其堂，见阃政尽举，肃雍著范。一庭聚顺之气，至今犹令人想像弗置云。于戏！孺人如此，真可谓贤矣。铭曰：“孺人之德，柔嘉为则。孺人之行，勤俭是力。萱草乍萎，兰阶凄恻。亲卜牛眠 ，奠斯兆域。砂水潆洄，岗峦挺特。厥后克昌，光增南国。亿万千年，视兹铭勒。”\n赐进士出身，吏部主事文选司，善邑姻愚侄夏家泰拜撰。\n\n\n继配刘太孺人墓志铭\n\n孺人系湘西贡士周文藻、文蔚、文芳之生妣也。夫君湘南公元配李，生而不育。孺人归周，连生三子，相夫养育教诲，均克成人。每岁延师课读，孺人佐女君，赞襄内政，供先生馔，勤勤恳恳，无少疎忽。俾先生尽心启迪，三子俱学业精纯，连登庠序，皆孺人内助力。\n湘南公息争讼、和乡邻，力行善事，孺人恒乐于劻勷。乃知门闾光大，孙子荣昌，非一朝一夕之故，其所由来者渐矣。孺人没于咸丰六年（1856）七月二十二申时，安葬本邑七都军营马家塘山乙辛向。乃为之铭曰：“温柔淑慎，贞静幽闲。相夫教子，品学兼娴。有声庠序，卓越群班。何图萱萎，顿弃尘寰。佳城既卜，永远宁安。后人荣发，光耀门阑。”\n长邑举人，拣选知县，世愚侄严家鬯顿首拜撰。\n本文摘自《善邑涧山周氏五修族谱》","categories":["族谱摘录"],"tags":["乡镇名片","地域文化","人文历史"]},{"title":"周氏祥瑞公传","url":"/posts/3257.html","content":"公讳天云，字祥瑞，聱外大父也。儿时随母归省，虽获觐公，而今邈不复记。惟忆公捐馆后，聱甫髫龄，往省外大母，见公旧馆颜曰“慎独居”，不解所谓。归以问母，母曰：“汝读圣贤书所学，何事而以是问我？我女流，何足以知所谓？第公平居，训汝诸舅暨我姊妹，尝曰：‘凡人阴为不善，及见君子未有能，掩其所为，而著以善者。’故男子之行己，女子之守身，其要莫先慎独。汝曹必以临深履薄之心，为修身齐家之事，瞬存息养。至于独，行不愧影独，寝不愧衾庶几。在男子，则可以无黍于名教；在女子，则可以无贻父母罹。此我所熟闻，于公者度公名馆，其是之谓乎。但我女流，何足以知所谓？汝奈何弗考之经传，访诸师友，以求公意乎。”\n于戏！从母言而绎之，公非所称君子人与。赘岳麓自师慎斋，迄今年已七秩。大学之道，有志未逮，惜不获侍公左右，亲聆其嘉言，懿行以自广。然而窥豹一班，可知全体；尝海一滴，可知全味。自得耶！母言盖已不胜，低徊仰止矣。\n兹公五房嗣孙兰轩等，因续家谱，嘱聱为公传。爰述所闻，以存吉光片羽，非敢云传公也。故于他善，可不赘。\n外孙欧阳继聱顿首拜撰。\n本文摘自《善邑涧山周氏五修族谱》\n\n\n","categories":["族谱摘录"],"tags":["家族历史","传承记录","姓氏族谱"]},{"title":"周氏鉴吾公夫妇墓志铭","url":"/posts/39100.html","content":"同邑贡士周公鉴吾暨德配夏孺人，没之明年，嗣君筱梧以书来丐铭墓。公，予堂姊丈也。生同方，长同学，因得时亲，言论丰采，备悉其为人。公生颖异，数龄入塾，随指点，辄了然。稍长能文，挥毫立就，聚首城南懽如也。角逐名场，前矛屡列，子忝先捷，公亦旋入胶庠；声名腾踔，棘闱屡战，鼎荐未售，公亦不介意。十余年来，予挂官滇南，公隐居湘水，息争讼、扶风化，里党咸赖之。纵未出雄才宰割天下，而能造福一乡，此诚如程子所云：“一命之士，存心济物，于物必有所济”。\n近年，留心诸务，无书不窥。尤娱山水，远迩佳城，游览殆遍，公尚以未获状观宇宙为憾。于甲子春，乘扁舟，经洞庭，登岳阳，上黄鹤，过武昌，走安庆，下金陵，晋姑苏，览山川名胜，玩吴楚遗踪，识古今兴废。往返数千里，公兴未倦，公力已疲。孟秋抱病舟中，十月没蕃昌，季冬扶旋里。德配夏孺人，亦于冬没。孺人孝顺温恭，勤谨和婉，持阃政，妇道无亏。生与公同室，没与公同年，葬与公同穴，真同偕到老矣。\n公系善邑贡生，讳文藻，号鉴吾，行十三，老籍涧山，世居宁邑四都三区枫林。祖大江公，父湘南公。伯仲三，公居长；次文蔚，学名龙骧，廪生；三文芳，增生。子五，长、三、四、五俱殇；次明灿，娶李氏，继娶徐氏；女一，字本邑庠生李树滋次子。公生嘉庆二十三年〔戊寅〕（1818）十一月十七申时，没同治三年〔甲子〕（1864）十月二十八丑时，葬善邑鉴字一百五十区地名野猫坳下茶子山上卯酉向。孺人生嘉庆十九年〔甲戌〕（1814）四月十七酉时，没同治三年〔甲子〕（1864）十二月初十未时，与夫合冢。价买家九万田五亩作祀产，俾后嗣永守弗替焉。铭曰：“美珠韫，良玉藏。庇后裔，炽而昌。”\n同治五年〔丙寅〕（1866）二月十七日，赐进士出身，分发云南，现任迤西兵备道，姻愚弟夏家畴顿首拜撰。\n本文摘自《善邑涧山周氏五修族谱》\n\n\n","categories":["族谱摘录"],"tags":["乡镇名片","地域文化","人文历史"]},{"title":"善邑涧山周氏道林支墓庐","url":"/posts/43785.html","content":"尝思士食旧德，农服先畴，非祖宗深仁厚泽，何以致此？我族始祖吉甫公至三派祖昇公，自金陵由吴迁楚，落业涧山，聚族于斯，已近四百余年矣。然祖庙前明建立井湾，迄清初，不无兵燹之灾。至道光三年（1823），东高等将井湾基址与濂支兑就步紫岭，倡建公祠。\n青峦迭起，绿水流长，祠宇深邃。昭穆彬如，主龛式成，陈设法备，祠记礼仪，箴规条例，逐一精详。十余年，偶遭大水，宫墙倾圮。幸各房建立祠宇，祖宗得所凭依。庚子岁，续修谱牒，后人不忍淹没，祠图绘记，欲仿前规而承业，公续诗以勖后辈云。从来祠屋有三间，历代传闻，在井湾步紫河边相抵，兑涂丹户，内起朱殷。偶遭大水，宫墙圮；回忆当年，涕泪潸。后辈有人，思庙貌依图，肇造莫辞艰。迄今三十载，诗如故、祠如故，先灵之栖所，仍如故。\n兹当丁卯，谱牒三修，祠图肖绘，览斯谱者，必奋然而兴之。合一族之昭穆，联八房之尊卑，量力捐赀，族人毋得觊觎吝惜。斯可谓肖子贤孙矣，勉之望之。\n合族公记\n\n\n涧山合族祀产碑文\n\n盖粢盛之供，必资乎祀产；国族之聚，端在乎宗祠。我族始祖智公，自明初由金陵宦游江右，调仕楚南长郡；三世祖昇公，下屯善邑涧山，遂为涧山周族。厥后派衍支繁，发为湷、濂、沄、溙、溱、潭、淮、灂、湖九大房。\n传至道光三年（1823），公祠始建。及十三年（1833），遭洚洞倾覆，仅存基址，莫安昭穆。户首春芳，是于光绪五年（1879），纠合各房，倡主房修。泗清、广川、云光、恒盛、楚士、声武、载绅、星照、泽源、芸轩、䔰国、茂吾、午恬、龙山、石村、心田、泰阶、文美、守持、有声、云翩、芳秀、士贤、丙墀、朝俊、桂芳、万选、昌期、永达、瑞亭、永年、绍堂、有德、石清暨合族嗣孙等商议，均乐捐赀。始买朱家湖时田四十一亩五分，茅屋一栋。又于宣统三年（1911），接受永言堂出售善邑地名计桥坝时田十亩，瓦屋一。全宅凡两处，田山屋宇，八房子孙，务宜永守勿替。俟积有余赀，始宏建族祠云尔。\n合族嗣孙公识\n\n祥瑞公墓庐图\n夫宗庙所以序昭穆，建墓庐所以慰先灵，永享禋祀也。\n竹山湾业历系祖遗，嘉庆年，文三房将该处售族在田。咸丰六年（1856），我房将接受维常凌家湾业，兑受族鉴吾所接伊叔之竹山湾田十亩、屋一所。十一年（1861），修建为墓庐，但瑞公迁葬郭家塘山，只路隔里许。而谢祖母历葬此青对门山，可云庐墓相倚矣。同治六年（1867），公一房师恕偕妻童氏，乐捐田五亩，捐契详载。光绪十三年（1887），周维常父子因挟私向公未果，遂向该公退该叔师恕昔年私捐入田亩。该公凭族退出妥事，至十九年（1893），常等自悔前愆，甘以退出之捐田仍照旧章，凭族复书捐契一纸，并仍归字一纸，付该公收为据。光绪年间，接受周芝田宁邑四都三区地名高仑庵水田九亩五分一契。光绪年间，接受周维常父子宁邑四都三区地名杨坝塘俗呼细凌家湾契内水田三亩，山林照股一契。\n兹值四修家谱，绘图附记。从此管公子孙，须秉公调理，毋肥己而薄公。庶式廓丕增，先祖之馨香永盛；而家声大振，后嗣之荐祀长隆云。\n五房嗣孙公识\n\n国良公墓庐图\n从来报本追远，上下同情，营庙奉先，古今一理，此建墓庐、置祀产之，不容缓也。\n我五房于昔年在位兄弟析著时，存银七十两，作公生息。于光绪十三年（1887），以公存之银及五房所捐之银，接买蒋永胜宁邑四都十区地名张家冲水田二十五亩一契，存作我祖国良公暨张老孺人墓庐祀产。自存之后，五房子孙，轮流管理，以奉祭祀。\n兹值四修家谱，绘图并记，以垂不朽云。\n国良公裔五房谨识\n\n兆清公墓庐图\n夫宗庙原以奉祭祀，建墓庐亦以慰先灵，自古攸昭，于今尤烈。\n我祖兆清公，生秉直、德游两公。咸丰辛酉年（1861），两房子孙公同商议，收祖遗关分自置之业，宁邑四都三区地名新屋场水田三亩、庄屋一栋，田山屋宇，均作祀产。墓庐自立公之后，两房子孙，务宜留心谨守，照顾修培，每岁清明挂祭。该公业公议，子孙毋得擅居耕种，所收租谷，轮流交管。裕后光前，永垂不朽云尔。\n秉、德两房嗣孙谨志\n\n正章公墓庐图\n从来祖庙之修，所以荐时食；墓庐之建，所以慰先灵。永守勿替者，此也。\n我祖正章公，生在田、大江两公。迄今两大房，子孙蕃衍，百有余人，皆公盛德所致，宜俎豆馨香以报之。缘昔年接受本支光显公后裔之业，系仓场湾老屋水田割售十亩、并草塘冲庄屋一栋，山场竹木俱全。于民国年间，弃售更新，修建墓庐，永作祀产。\n兹值四修家乘，特绘墓庐图以志之。\n两大房嗣孙谨识\n\n自明公墓庐图\n古人云：“大夫三庙，士一庙，庶人祭于寝。”寝者，今之墓庐也。然墓庐固安祖灵之所，而祀产乃供俎豆之赀。\n我祖自明公，乃我支十四派祖也。其昌、光国、昌期，会同建顺昌三房后裔，商议于同治八年，价买照南关分宁邑四都十区地名河湖塘契内清水塘下右侧水田三亩，永作祀产。右侧坟山一所，其田粮饷注荫、山场抵界，均照契管。光绪十年，三支子孙，公建墓庐一栋，俱全安妥先灵，供奉祭祀，每岁清明挂祭。其文契字据，轮流交管。\n今修家谱，绘图作记，昭兹来许云尔。\n潭房自明公裔谨识\n本文摘自《善邑涧山周氏五修族谱》","categories":["族谱摘录"],"tags":["家族历史","传承记录","姓氏族谱"]},{"title":"姜氏道林伦房祠堂及麒麟山灵慧寺碑文","url":"/posts/46958.html","content":"余族始祖德厚公，自唐庄宗同光二年（924）卜业黄材，祠堂建于黄材久矣。迨明永乐三年（1405），十四世祖以隆公随子天福迁居道林，路隔百余，秋霜春露，遥望生悲。于戊子春，公议修祠于斯，命芷主修，各捐资捐产，踊跃趋事，数月而观成焉。今将祀田基地谨泐于左，以志不朽云。\n铸钟湾三大房公捐田四亩，长房公捐田三亩，二房公捐田四亩，三房南贡与侄捐田一亩，康侯捐田三亩，祠堂基地大房独捐。以上共捐田十五亩，上边三房基地不入祠内，乾隆三十六年（1771）公立。\n道光十三年（1833），大水暴涨，浸坏祠基，改建道林街后。光绪二十三年（1897），族人以街后地势不舒，公议改建麒麟山灵慧寺左。今值续谱告成，特援笔记之。\n麒麟山灵慧寺，吾伦房祖世伦创始也。公好善乐施，建庵捐田，佃僧领管以供佛，田在寺门壕围内，共十二亩。迨后屋宇倾圮，隆公裔孙复初、耀寰、中一三公复新焉。告竣日，三公集子若孙，命之曰：“先人遗念，后嗣当承。寺中非僧不得领，而僧非有过不得擅退另佃，世世子孙毋忘乃训。”斯言也，传闻至今。族人恐其久而就湮，爰刊诸石，以志不朽云，乾隆二年（1737）公立。\n光绪二十三年〔丁酉〕（1897）冬月穀旦，世伦公嗣孙重录。\n本文摘自《姜姓重修族谱》\n\n\n","categories":["族谱摘录"],"tags":["族谱文化","家族历史","传承记录"]},{"title":"姜氏麒麟山庵宇坟山合记","url":"/posts/39645.html","content":"麒麟山距道林市百数十武，面土背石。土润而坚，屈曲盘旋，林木丛茂；石则嶙峋壁立，岿然出头角，势欲凌云。山之大，四围仅里许，高不过百寻，首枕长川，尾掉平湖，而俯伏于绿野青畴间，状若麒麟，实形胜也。余伦房祖世隆公，明永乐间由黄材卜居是山之麓，好善乐施，建庵山中，锡之名曰“灵慧”，捐田佃僧供佛。越数传，至自明、贞明、钦明三公，因庵宇倾圮，从而新之。三公俱为名诸生，固能承先启后者也。落成时，谆谆嘱后人以世守勿替。\n国朝乾隆初年，族前辈念先人之遗迹，欲其久而弗忘，复勒诸贞珉，藏之于寺。而山之阳，若天祯公与妣周氏、天祥公与妣李氏暨天福公之妣贺氏、思让公与妣詹氏、本禹公之妣黄氏、世伦公元配钟氏，皆厝于此山。然斯山之胜，固不可以不传；而吾先世墓庐相望，尤不可以不记也。目今本房重修庙宇告成，正值续修家乘，用是援笔书之。 光绪二十三年〔丁酉〕（1897）冬月穀旦，世伦公嗣孙重录。\n本文摘自《姜姓重修族谱》\n\n \n","categories":["族谱摘录"],"tags":["族谱文化","家族历史","传承记录"]},{"title":"忆黄丝坝挑水","url":"/posts/17587.html","content":"1962年的八月下旬，我从师范学校毕业，和梁菊芬同学一起分配到宁乡县道林区道林市小教书。这是道林区规模最大的一所初级小学，全校一到四年级，共有八个班，都是附近居民家的孩子。我那时才21岁，正值青春激情燃烧的岁月，看到学校厨房里用水需要去黄丝坝挑，我便和另一位男老师鲁新宁主动帮厨房挑水。我任教的学校在道林古镇后面的山坡边上，挑起一对木桶，一路下坡穿过上节街口，再进入一条长长的小巷子，便来到了黄丝坝，不过还要下到石台阶才能打到水。由于石台阶比较高，加之我平时没干过这种体力活，挑起一担至少有八十来斤重的水，一步一台阶地踏上去，真的很吃力。但那时候的我朝气蓬勃、意气风发，坚持要去挑水。\n黄丝坝，我对它有着深刻的记忆，可惜我于1963年八月份就被调到道林高小教书，从此离开了黄丝坝。时光荏苒，岁月蹉跎，我现在已是八十多岁的耄耋老人了，回忆起当年与黄丝坝打交道的事，仿佛就在眼前。\n本文摘自《微信公众号文章“我家门前有条小河”里的评论，并对原评论做了修改调整。》","categories":["道林文赋"],"tags":["乡镇名片","地域文化","人文历史"]},{"title":"王氏中元文","url":"/posts/9366.html","content":"时维七月，节届中元，一年容易又秋风；新升旧没，千古难忘，惟祖籍木本水源。矧芦荻花残，鸿雁展归乡之翼；且梧桐叶落，豺狼兴报本之思。物异于人，尚犹如此；人灵于物，其何以堪？\n爰备财包，受书字、具书名，向郊原而焚化；并修祀典，水清涤、酒清酌，陈几案以兴思。伏祈祖泽长流，俾后人振刷，精神勿坠。青箱世业，宗灵默佑，启来者光争日月，永增乌石家声。\n本文摘自《宁乡乌石王氏五修支谱》","categories":["族谱摘录"],"tags":["族谱文化","家族历史","传承记录"]},{"title":"王氏始祖用公葬鸭婆垅说","url":"/posts/8859.html","content":"民国三年（1914），岁在甲寅，自春徂夏，云常川于报恩寺侧祠中，因修谱也。\n暇时聚谈间，尊长谓：“云曰乌石族运，久叹式微。今兹谱牒之修，赖汝辈维持，幸未假手于人，差强人意，此其一也。汝盍出机杼，撰词华冠简端，光家乘自由著作，无事铺张。”云闻之，愧惧交集，肃然起敬。曰：“我族王氏谱，今五修，有前人之前人，为后辈之后辈。云不敏，有何言哉？无已，则地乎？欲吐仍茹，恐邻傅会，见笑大方。尊长怂恿再四，始敢抒其管见。何也？始祖用公，葬鸭婆垅，迄今五百有余岁矣。雄雌交媾，如此其真也；稽乎罗经，如此其合也；发达，如此其小也。人谓原因在于改水，效力由是少生。云曰否。否地吉脉伤此，其现象大有玄窍，难以喻人。呜乎？天乎？人乎？地之成败，果如是乎？”尊长闻言而哂曰：“当今之世，讲新学者，鄙风水为迷信，汝何独注重此道也？”云曰：“河出图，洛出书，圣贤大道，千古不磨，信而好古，各行其是。”\n俯察之理，虽不易明；郭蒋之书，亦时窃读。人多不求甚解，正伪不明，鲜不自祸，以祸人耳。然云岂敢曰深造其道哉？第即谱学与地学并论，有三合焉。如沩宁始祖讳，该族大合也；乌石始祖讳，用族大分也。合而分，分而合，犹干中支，支中干。此论祖宗，得观龙法也。地有九星，人有九族。子孙绳绳继继，原属骨肉一家；星辰怪怪奇奇，究从种类生出。如非我族类其心，必异焉。此论子孙，得观穴法也。一阴一阳之谓道，好水好山，不乱不杂，真夫真妇，如友如宾。故葬称向曰配，谱载氏亦曰配。此论夫妇，得明向法也。龙，祖宗也；穴，子孙也；向，夫妇也。三者之义，昭昭矣。由是推三元以明生死，排六甲以纪岁时，皆得一以贯之。犹略用垂丝，知其脉络，详加齿录，识其归宿也。虽然生之者天，成之者地，人缘遇之。孟子曰：“得之不得曰有命。”观鸭婆垅一地，于兹益信。云既妄言之，尊长妄听之。后之来者，谓为实事求是，可附为子虚乌有。可因谱告成，志此一以从吾所好，一以互相发明云。\n二十二派汉云，绍瑃氏谨撰。\n本文摘自《乌石王氏五修支谱》\n\n\n","categories":["族谱摘录"],"tags":["家族历史","传承记录","姓氏族谱"]},{"title":"王氏报恩寺记","url":"/posts/645.html","content":"余尝僻好游览，素闻西宁山水之胜，遂携友以往。观之玩之，无一日不游玩乎胜迹名山、琳宫梵宇，莫不登临游之。一日偶过枫林，将之乌石，见夫崇山峻岭，佳木繁阴。步入深林，进不知止。顷间夕阳归岭，飞鸟争巢，天色将晡，退不及还。正踌躇间，忽然丛林之内，灯烛荧煌，漏光盈户，乃随其光疾趋投宿。至彼则见门户巍峨，额上大书 “报恩禅寺”，苍松翠竹，左右交罗，傍立高大碑矶。趋近以观，乃一古刹禅林也。俄有一寺僧而出，余近前而揖曰：“失路至此，欲假一宿。” 僧曰：“先生游玩至此既晚，何妨草榻？请进。” 礼毕而坐，沙弥遂捧茶至。余动问其寺僧曰：“天下之名山固多，西宁之胜景不一，若香山、狮顾及龙凤、麒麟，悉往观而得其义，胡然此寺也独‘报恩’名焉？且为谁之香火？建自何人？”\n僧曰：“厥寺之建，由来远矣。当先朝时，有本寺山主王公，讳彦聪者，游宦制事归，素具孝行，奉二亲有古仁人君子风。痛罔极之恩，思劬劳之报，持斋戒礼血盆。及至失怙恃，哀痛之不已，从此厌薄世味，流连山水，爰建茅庵于此而居之。经数载，厥后有僧尘空者来求宅于此，翁曰：‘此山周围十余里，俱吾先代贻留，更不必问诸他族也。’遂许之。因伐其地高密之木，大构其堂宇，捐田十五亩、塘数区，尽周围之佳园而子之，以为久远之计，遂名其寺曰‘报恩’焉。王公亦于此以终其身。迨清初，有大沩长老上大下懒和尚至此，开堂说戒，百众过堂，传留方丈接代至今，致田塘山地故相传于不朽。”\n如是语毕，就寝。次日黎明，食后与僧同履山巅，极目遥观，果见是山奔腾蟠曲，势若衡山，绣错绮绾，景同嵩岳。覩松涛之发籁，览枧水之流泉，予曰：“趋矣！” 僧亦适然，更不觉心醉神驰，能不为王公之赞叹其万一哉？噫！以怨慕之思，激而为盘桓之乐；以数橼之居，渐以开堂殿之巍。至今钟鼓悠然，寺僧络绎，今人称为 “报恩” 者，孰非翁报恩之孝思所始哉？然则公虽已往，而报恩之名自不朽矣；报恩之名不朽，则公之名当亦与报恩而其传不朽矣。余因为记之。\n发弟李蓬澡，曲江浴仙氏拜首谨识。\n本文摘自《宁乡乌石王氏五修支谱》\n\n\n","categories":["族谱摘录"],"tags":["族谱文化","家族历史","传承记录"]},{"title":"王氏超万公夫妇墓田说","url":"/posts/30727.html","content":"诗《小雅·南山》篇，曰：“中田有庐，此古井田之法也。”降及后世，有重其先人之墓者，亦为置田构庐于其旁。庐以田为护，祀可永存；墓与庐相依，茔可长保。此庐与田，有系于墓者大矣。\n宁邑四都三区地名大𡊿，原我祖父超万公自创之业也。公寿终后，父与诸父析箸。该业内摘存油茅湾东西两岸山各一块，后在该处垦水田两丘，东岸一丘属我三房管理，存为公之墓田。所有山地，一块并东岸山地，一块为后裔造建公庐墓地段。又该业内废炉公塘一口，垦成田一丘，摘存永作叔父意春公祀产。其田以供先人之祭祀，勿以微少而轻之；其庐以妥先人之灵爽，勿以度外而置之。世世子孙，无相觊觎。\n兹值族谱五修，特将原委而为之说。\n三房孙公志。\n本文摘自《乌石王氏五修支谱》\n\n\n","categories":["族谱摘录"],"tags":["家族历史","传承记录","姓氏族谱"]},{"title":"相约心宁之乡，感受千年古韵","url":"/posts/26060.html","content":"近年来，宁乡市以文化旅游高质量发展为主题，以文旅融合发展为主线，全力打造农工文旅融合样板区，先后荣获“中国最具竞争力旅游城市”“中国最具魅力文化旅游城市”“全国美丽乡村旅游目的地”“中国最佳全域旅游休闲目的地”“全国旅游百强县”等荣誉称号。\n位于宁乡东部的道林镇如一颗被时光珍藏的“潇湘文脉遗珠”，静静卧在田园的怀抱里。农耕文化博物馆中，老旧的犁耙、斑驳的水车，似在轻声诉说着耕读传家的千年智慧。\n当复古的小火车鸣响汽笛，载着我们缓缓穿行于连片荷塘与稻草林之间时，一场穿越时空的旅行仿佛让大家回到了过去的年代，同时又被眼前的美景所陶醉，让人心旷神怡。游客在此不仅能触摸千年沧桑的砖瓦，也能漫步于稻田乐园之间；不仅能体验非遗传承的匠心，也能入住依水而建的雅舍。\n\n而在位于古镇里面的古戏楼，一场新编《包公审陈世美》正在上演，生动再现了青天正气的凛然风范，让我们仿佛穿越历史的时空，亲临其境地感受那段历史的独特魅力，引得台下一片喝彩声。这些沉浸式场景剧，让历史变得可触可感，仿佛触手可及。\n夜幕降临，大型山水实景演出的灯光划破夜空，非遗打铁花惊艳登场，千点万点金花从匠人手中绽放，如星河倾泻人间，将古镇的夜晚染成一片璀璨。若想沉浸式感受这份美好，不妨上午漫步农耕博物馆与民国古街，午后在靳江岸边听流水潺潺，看稻田翻涌绿浪，尝一口地道小吃的鲜香，待到夜色渐浓，再沉醉于打铁花与实景演出的浪漫之中。\n","categories":["古镇景区"],"tags":["旅游景点","非遗传承","资讯动态"]},{"title":"蒋府君芳墀公先生改葬墓志铭","url":"/posts/21367.html","content":"府君讳泽汪，字芳墀，宁乡太学生，世居道林。父讳先才，仁厚，详《邑志》。府君生于清嘉庆壬申（1812），没于光绪甲午（1894），年八十有三。原葬牛栏塘山，改葬文士冲山。\n子本旸，卒；本曦，积学不售；本昀，历任四川马边厅照磨，三台、西昌等县典史，南部富村驿巡检。孙隆荃、隆藻、隆蕙、隆芷、隆蔚、隆萼、隆藩、隆棻。棻，三等文虎章，陆军少将。曾玄孙多，详其子所纂《志》。府君既迁窀穸，本曦以书来索志于瀚昌府君，固瀚昌之父执也，谨志而铭之。\n曰：\n蒋之簿阀，实自元始。彦明兵部，与修国史。著籍道林，七百馀祀。世有令德，衣冠簇起。笃生先生，以读以耕。佐父克家，惟俭惟清。侍兄恶疾，弥月艰辛。亲有贫嫠，养终其身。以兹庸行，为邑闻人。性行刚方，排难解纷。邑中耆宿，连茹汇征。荒政克襄，钱漕剂平。捕蝗驱盗，乡赖以宁。绍武彦方，比德康成。品齿齐尊，扬家斯巩。栖神荒埏，树阡幽陇。麟凤辈出，福禄泽永。\n清选举硕学通儒本省举人，简放河南检察厅长，世愚侄李瀚昌谨撰。\n本文摘自《宁乡道林蒋氏十修族谱》\n\n\n","categories":["族谱摘录"],"tags":["族谱文化","家族历史","传承记录"]},{"title":"蒋氏十七派启贤公、十八派芳爆墀公合葬墓志铭","url":"/posts/42899.html","content":"公讳先才，字启贤，宁乡道林蒋氏，元兵部中书省兼国史大夫光甫公裔也。生平力行善事，志旌仁厚。配陈。勤俭起家，置腴产百八十亩，今兵马冲公祀田，其始创也。男三：泽源，配谭；泽泮，配齐；泽汪，国庠生，配何。女三。孙本晖、晫、曙、暄（从九）、旸、曦（国庠）、昀（历任四川照磨、典史、巡检）。曾元来多，未详叙。公生清乾隆三十六年〔辛卯〕（1771），没于道光十九年〔己亥〕（1839），年六十九。以民国乙卯（1915），再迁本邑四都十区文士冲山巳亥向兼乾巽。\n显考讳泽汪，字芳墀。尤好行义举，倡修县垣祖祠墓及近地桥路。广施济，好排解，其尤表著者也。三男：本旸，配罗；本曦，配易；昀，配张。女三。孙隆荃、藻（从九）、蕙、芷、蔚、藩、棻。棻，三等文虎章，陆军少将。曾玄孙，未详叙。公生清嘉庆十七年〔壬申〕（1812），没于光绪二十年〔甲午〕（1894），年八十三，以民国乙卯（1915）祔葬祖考茔右同向。\n铭曰：永定厥封，父子相从。德垂后裔，以保世滋，大于无穷。\n民国十一年〔壬戌〕（1922）秋月谷日，孙本曦、昀谨撰。\n本文摘自《宁乡道林蒋氏十修族谱》\n\n\n","categories":["族谱摘录"],"tags":["族谱文化","家族历史","传承记录"]},{"title":"蒋氏启贤公祠堂记","url":"/posts/36931.html","content":"道林麟峰乡有兵马冲，距邑志所载蒋兵部成德塘故宅二里，传为前元我一派祖兵部公屯兵马处。清嘉、道间，我祖启贤公偕祖妣陈太君，以仁厚勤俭起家，迭置腴产。先于嘉庆己卯（1819），创置是业。同治辛未（1871），先考芳墀公与诸从子析居，关批存作公祀产。光绪乙巳（1905），公派下三房后裔因庄屋基址湫隘，迁建今地。后枕高阜，前拥平冈，左右水净砂明，佥称爽垲。造草屋一进，中立主龛，额其门曰“启贤公飨堂”，且易兵马地名为“金马”，冀子孙迈迹自身，得揖让进退于金马、石渠之署，意甚善也。\n越明年丙午（1906）春，诹吉奉公考妣神主入祀，并祔祀三房分房各考妣神主，议定岁以暮春晴日挂扫亲属坟茔，日午遵礼祭奠。民国癸丑（1913），因莠民放火焚掠，草屋多受害者，易以陶瓦，焕然一新。乙卯（1915）冬，改葬公于本区文士冲屋后山，先考芳墀公祔其右，修墓树碑碣、望柱。旋接置族义臣业为墓田，三房书永禁进葬合约，以绝争端。兹详叙始末，刊入十修家乘，以谂后人。尚其只承先人仁厚之泽，勤慎管公，俾田租岁有加增，祠墓时为修饰；且训子孙读书稽古，俟异日兵马不扰、科举复行，得以发名成业，人承明金马著作之廷，润色鸿业。不惟祖祀从此永延，即兵部公赫奕之声灵亦藉以不坠，是则曦等之所厚望也夫。\n孙本曦、昀敬撰，偕三房后裔同刊。\n\n \n祭文道林祠冬至祭文\n \n宫声递转，羊求寻梅径之芳；时食䖍修，鲜羽备膏膻之膳。本源可溯，岁事钦陈。\n惟祖劲节凌霜，精忠贯日。鞠躬尽瘁，武乡侯巾扇如新；只手难擎，史阁部衣冠何在。泉石避兵戈之乱，家有赐田；风云来车马之声，坊馀故址。左昭右穆，僾见忾闻。前人之呼吸难通，音断葭灰之管；此日之频蘩可荐，臭分芸草之香。\n伏冀列祖式凭，先灵默鉴。既格歆夫芬苾，永佑启我后昆。景福重邀，共天心而来复；宠光载锡，偕日影以俱长。\n尚飨！\n本文摘自《宁乡道林蒋氏十修谱》","categories":["族谱摘录"],"tags":["族谱文化","家族历史","传承记录"]},{"title":"蒋氏芳墀公原葬墓志铭","url":"/posts/37271.html","content":"光绪甲午（1894）夏，余奉命征倭。将启行，忽接门人蒋作藩书，道其祖芳墀封翁考终。附行状，乞为文志墓，取而略次之。\n翁讳泽汪，字芳墀，太学生，世居宁乡道林。少好读书，目十行下。以亲老佐兄持门户，辍学侍兄，恶疾不厌秽。兄没，亲继逝翼两兄子成立。哀诸母母子茕独，养终其身。翁干略开敏，咸丰间，与里人治团练、驱盗贼，搜捕蝗蝻，地方以宁。同治初，综县局务，公正廉直，名流到今后。县中行诸义举，皆翁赞助，以观厥成，历任邑侯皆倚之。而又以其间拯救饥荒，排解纷难，倡修远祖祠墓、近地桥路不倦。寿终八十三。子旸，力田；曦，力学；昀，官少尉。孙曾众多，葬翁祖山。\n余仓卒志之，而缀以铭，未足以言文也。\n铭曰：\n大沩千丈横天空，磅礴郁积生英雄。安阳华胄有一翁，家庭能敦孝友风。名虽未扬略恢充，德周于人功亦隆。年逾大耋颜犹童，翩然骑鹤上苍穹。呜咽流涕遐迩同，文孙乞铭状相从。略加点窜康幽宫，寿诸贞珉垂无穷。\n钦差大臣二等男，前甘肃、新疆巡抚刘锦棠拜撰。\n本文摘自《宁乡道林蒋氏十修族谱》\n\n\n","categories":["族谱摘录"],"tags":["族谱文化","家族历史","传承记录"]},{"title":"迎远桥碑记","url":"/posts/927.html","content":"迎远桥在县《志》中作宁远桥，本名迎远桥，一名埠头桥，跨靳江，位于道林镇河东新村麻园组附近。桥两修两圮，今主体已不存，原桥旧址处仅剩部分桥墩残骸。随着岁月流逝，河水长年累月冲刷刨蚀，昔日靳江河上的这座石桥，也将彻底湮没在浩瀚的历史长河中。\n关于这座迎远桥，在《湖南宁乡崔氏八修族谱》中有这样一段文字记载：“元时，八代祖山禄公，字元伯，因艰嗣新造房屋于石壁田，独建石桥一座。今故址犹存，为黄氏重修。”\n迎远桥碑记\n——\n\n今有身居儒素，宅近冲途，念行旅之多艰，出一家之资力，若宁乡黄君经万及其贤子孙者，实可风也。\n君先人旧居建水①。建水注湘，舟行往来不绝，有埠头，故亦曰埠头河。君时与子黄世镜捐金建桥，过者群赖，后因水倾圮，咸谓极盛难继。今黄世镜子黄建治、黄建法、黄建浩、黄建溥、黄建濂捐五百馀金，重修于旧址下数武。期月桥成，余闻而欣。然曰五君子能守高曾规矩，使途人颂义黄氏，其益显哉。其弃田固桥两岸者，君从兄羲上也。\n乾隆三十九年（1774）重修，刘暐泽撰碑记。\n本文摘自《宁乡双观黄氏五修族谱》\n\n\n注：①、建水，即今靳江河水。\n","categories":["族谱摘录"],"tags":["家族历史","传承记录","姓氏族谱"]},{"title":"道林南冲张氏宗祠图记","url":"/posts/59163.html","content":"南冲居沩宁秀士乡谢英里敬胜团境，西面乌石，北峙报恩，距道林市烧汤河，均仅六七里。山脉由衡岳分支，经黄茅岭、关王山、黑石坡，举顶过峡，而结金盘山，砂水绕环，峰峦叠障，我三世祖洞海公，于万历年间卜葬于斯，为我张氏开族之基，子孙亦多祔葬此山。仁者频临，堪舆毕至，皆曰此胜地也。久为他人所脍炙，是故洞公之子瑞公、生公，玉石城二公，分为道、义两房，子姓传达廿代，丁口约计千馀，秀读朴耕，讲文习武，贤能辈出，殷实素多，人皆以望族、富族赞之。非先人盛德，其孰能于斯！\n民国十二年（1923）秋，两房嗣裔各捐田屋银番，创建宗祠于斯山之下，春秋霜露，礼乐昭明，凄怆怵惕，允怀于兹，诚盛举矣！或曰地灵则人杰；又曰积善之家，必有馀庆；又曰先人有明德者，其后必有达人。然则以先人之明德，来居石镜俗美之乡，麟峰狮山，英灵浩气，祥钟瑞集，霞蔚云蒸，椒衍瓜緜，百世其昌，我张氏之兴，当未有艾也。兹逢合修族谱之会，附绘刊祠图，乐为之记。\n十二世孙家鑫定安氏谨撰，中华民国二十七年（1938）戊寅岁孟秋月中浣十日在泉冲校舍笔识。\n本文摘自《中国家谱资料选编·图录卷》\n\n\n","categories":["族谱摘录"],"tags":["家族历史","传承记录","姓氏族谱"]},{"title":"道林南冲张氏宗祠碑记","url":"/posts/10b49452.html","content":"南冲张氏宗祠，我道、义两房为始祖金星公暨列宗共建祭享之堂，亦即私人团体汇萃敦睦之所也。南冲位在宁乡四都道林东北隅，距长沙县境仅三里而强。后山雄峙，砂水回环，原葬我三世祖洞海公，旋两房子姓又在冢旁密葬如鳞祖孙毅魄，朝暮相依，其乐之永，迥逾生人。\n民国十二年（1923）秋，两房嗣裔石泉、漱泉、碧泉、桂林、星桥、汉臣、达尊、命三、定安、彩和、在田、佐臣、国安、俊武、云乔、绍祥、玉生、紫汀、树林等，以始祖于明正德间，避宸濠变乱，由江西金谿县圳田上房，迁居宁乡道林，四百馀年，从未合祭，殊违敬宗收族之义，乃由道房捐南冲田四亩，义房捐道林铺屋池园，书契互执，永作祀产。又合捐银两千六百馀元，相度山麓，天然形胜，由道房三合堂凑捐四石谷田作基，创建此祠。是冬经始，明春告成，蠲吉升主礼祭。在他人覩此，祠宇维新，兴言仁孝。而我族数百年来离而复合，要亦赖我先灵默牖，始乃有济也。余故不揣固陋，将南冲地势、方位与建祠概略，镌石而作是记云。\n中华民国十三年（1924）秋月穀旦，道、义房嗣孙公立，十四世孙孝熙谨撰。\n本文摘自《中国家谱资料选编·图录卷》\n","categories":["族谱摘录"],"tags":["家族历史","传承记录","姓氏族谱"]},{"title":"道林罗氏宗祠","url":"/posts/7b645d67.html","content":"道林罗氏宗祠，原位于宁乡市道林镇下节街，因历史原因，加之年代久远，今建筑主体已荡然无存。宗祠有三栋建筑，前栋为祠堂大门，书有“罗氏宗祠”四个大字；中栋与左右厢房相连，中厅门上方悬挂“万世琳琅”牌匾；后栋为祭祀场所，陈列道林罗氏祖先神龛牌位。\n道林罗氏一世祖朝缉公，字省吾，明崇祯时，由江西高安之郟潭迁宁。朝缉为人知大义，性情刚烈。明末，农民起义军张献忠过境宁乡，沿途烧杀抢掠，俘湖广巡按刘熙祚至道林宗师庙。朝缉义愤填膺，倡民众夺之，被献贼所执，大骂贼，和熙祚一同被杀。其次子廷睴，由高安奔丧来宁，遂居于竹子冲。廷睴生五子，其后遂分五房。后世子孙，繁衍昌盛，建家庙于道林市，订堂号为“泰和”。翰林院庶吉士、县人黄遇隆为《罗氏族谱》写序，表彰朝缉义勇。\n本文摘自《宁乡罗氏文化网，并做了部分修改。》","categories":["道林文赋"],"tags":["乡镇名片","地域文化","人文历史"]},{"title":"重修石灵桥碑记","url":"/posts/5f12c6bb.html","content":"去郡城六十里，有河焉，名“烧汤”；有桥焉，名“石灵”。崩圮累年，川塗交病。予姻家黄君廷英过而衋伤，见乡人之募修者困于道谋，乃独身任之，费千金而事蒇。徒旅水陆咸跻于安，乡之人磨石纪事而来乞于言。\n予维古者大同之世，上下为一体，田里树畜，民事也，自上制之；道路桥梁，官政也，自下劳之。后世田不井授，人自为生，富连阡陌，而贫无立锥，井税之外，欲其率一钱以佐公家之急。即相顾有后言，由私生吝，由吝生忍。大之城郭，次及桥梁，废坏不修者比比而是。\n夫天下这事，贼于需，成于断。今黄君之斯举可谓伟矣，顾或者曰，地有神最灵。斯举也，神实示兆以启黄君，君适有祷焉。蒙神之佑而以酬之，夫神诚灵受佑者宜不止一黄君。君受神佑而即能推神之佑，以惠及无疆，则睹斯河桥一片石，其亦有观感而兴起者乎，是为记。\n本文摘自《湖南文征》\n","categories":["族谱摘录"],"tags":["家族历史","传承记录","姓氏族谱"]},{"title":"附录李芸亭曾纪在田公行实传","url":"/posts/806717e.html","content":"余自潭邑，幕游江浙，阅人颇多，而所谓知交，殊难数见。盖知交，非徒饮食征逐、缟纻投赠之谓。其谓契以道义，洽以性情，相与于无，相与以云之。交则诚知交矣，不谓今于邻邑在田翁周老先生。得之翁与余数联瓜葛戚，惜所居一潭一宁，不获尝相会晤。适戊寅岁，承翁不弃，延余馆其家，越己卯岁复然。由是两年中，风雨晦明，联床对榻相与。纵谈古今，商确道术，其禆益人，性情不少。岂天假之缘欤，抑人之遇合有数欤，而余因益知翁之行实矣。\n翁素性嗜学，自《五经》以及诸子百家，凡阴阳象数、命理医药等书，无所不读。非余阿其所好，试问之乡先生辈，谁不谓然？目今援例入太学，犹手不释卷，口不停披，课儿则随时拟作，赠人亦不乏好词。室中诗文遗稿，积案盈箱，憾不为当事所知，是翁不负诗文，而诗文负翁矣。虽然翁之嗣君，有四伯仲赞理家务，而叔子已屡试前矛，季子亦无惭，后劲伫见，扶摇直上，云路腾骧。异日必有刻翁诗文以问世者，而又奚暇为翁恤哉。翁承祖先遗业，历居枫林，自明迄今，未尝易主。至翁渐昌渐炽，已得田千余顷。而翁处之若素，曾未闻有骄容。\n翁昆季有二，俱童颜鹤发，聚首一堂，窥其低声笑语，宛如童稚时。殆孔子所谓怡怡如者，至一门之子若孙、孙若曾，并侄与侄孙、侄曾孙。眼观四代，将近百丁，莫不循循，然各有规矩。惟翁淡泊自甘，正色率下，以故家无内外，咸布衣蔬食，一洗纨袴风，闺门之内，肃若朝廷。此余所亲见者，虽范文正公、司马温公家法，谅不过是焉。且余馆其家有年，曾未见有博弈戏具及宴客流连、夜以继日者，外无应门五尺之童，内无执箕奉帚之婢，尤素封家，所难得。他如睦宗族、和乡邻、排难解纷、济贫赈乏，种种诸善类，难以枚举。此虽不足为翁异，而亦焉能为翁没哉。余今老矣，将解馆归矣。以夙昔之信翁、敬翁，契慕乎翁。一旦临岐惜别，能不为之表其行、纪其实，阐扬其学问文章，以俟夫后之观风问俗者有取焉。于是乎，叙爰续以诗曰：\n一自登庭谒老翁，恍亲叔度坐春风。\n胸储典籍容无俗，腹有诗书气独雄。\n重道如君宜获报，隆师愧我实无功。\n今朝判袂秋光冷，等待斜阳晚更红。\n潭邑友生李家埙敬撰。\n本文摘自《善邑涧山周氏五修族谱》\n\n\n","categories":["族谱摘录"],"tags":["家族历史","传承记录","姓氏族谱"]}]